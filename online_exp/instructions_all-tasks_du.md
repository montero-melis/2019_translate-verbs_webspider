Toestemming
===========

**Informatieblad en toestemmingsverklaring voor het experiment "Werkwoordenonderzoek"**

[???below: email the researcher???]

Lees de volgende informatie goed door en aarzel niet om contact op te nemen met de onderzoeker als je nog vragen hebt.


*Afdeling*

Neurobiology of Language, Max Planck Institute
 

*Wat houdt het onderzoek in?*

Het doel van dit onderzoek is om beter te begrijpen hoe mensen taal gebruiken en de betekenissen van woorden begrijpen. In het bijzonder gaat het ons om werkwoorden: wat betekenen ze en hoe kunnen ze worden gebruikt? Het bestuderen van werkwoorden is belangrijk, want werkwoorden vormen de basis van taal. 
Uiteindelijk hopen wij te achterhalen hoe de betekenis van een werkwoord verwerkt wordt door de hersenen. Het huidige onderzoek is een belangrijke voorbereidende stap voor dit soort hersenonderzoek. 


*Wat gebeurt er als ik meedoe?*

Dit online experiment bestaat uit drie simpele taken. Deze taken gaan over jouw begrip en gebruik van bepaalde woorden en zinnen. Voor elke taak zul je uitgebreide instructies krijgen.

In totaal zal dit experiment X minuten duren.
 

*Krijg ik betaald voor mijn deelname?*

Je zal €X,- betaald krijgen voor deelname aan dit onderzoek. Het bedrag zal na voltooiing van het experiment worden overgemaakt op de rekening die je bij het instituut hebt opgegeven.
 

*Wat zijn de risico’s?*

Er zijn geen risico’s verbonden aan dit onderzoek.

 
*Wat gebeurt er met mijn gegevens?*

We zullen de volgende data verzamelen in deze studie: de antwoorden die je opschrijft tijdens de taken en de tijd die je nodig hebt om deze antwoorden te geven, je leeftijd, geslacht en opleidingsniveau. We verzamelen verder geen persoonlijke gegevens (zoals geboortedatum) en werken alleen met een proefpersoonnummer. Alle verzamelde data is op deze manier volledig geanonimiseerd. 

Alle verzamelde data en persoonlijke gegevens worden bewaard in een beveiligde omgeving op het Max Planck Instituut voor Psycholinguïstiek. Onderzoeksdata (verzameld tijdens de studie) worden apart van persoonlijke data bewaard (bijvoorbeeld uw naam). Alle verzamelde data zullen slechts gebruikt worden voor wetenschappelijke doeleinden. De resultaten van het onderzoek kunnen worden gepresenteerd op professionele conferenties en de resultaten zouden gepubliceerd kunnen worden in professionele (wetenschappelijke) tijdschriften binnen het gebied van psychologie, taalwetenschap of neurologisch onderzoek. Het is ook mogelijk dat de resultaten gepubliceerd worden in kranten, promotiemateriaal dat door het instituut wordt gebruikt of op de website van het instituut (www.mpi.nl). Verder zouden de resultaten gedeeld kunnen worden met wetenschappers binnen het instituut en daarbuiten. Dit gebeurt alleen voor wetenschappelijk onderzoek in hetzelfde veld (psycholinguïstiek). We zullen de resultaten echter NOOIT zo weergeven dat u geïdentificeerd zou kunnen worden. We kunnen uw gegevens op elk moment uit het bestand verwijderen, tot het moment waarop de studie is gepubliceerd. We hopen de onderzoeksdata te publiceren vanaf januari 2020. Niet gepubliceerde data kunnen altijd worden verwijderd. Na publicatie worden onderzoeksdata minimaal 10 jaar bewaard.
 

*Kan ik mij op elk moment terugtrekken?*

Deelname aan dit onderzoek is vrijwillig. Je hebt het recht om te besluiten niet deel te nemen aan dit experiment. Als je besluit niet deel te nemen dan heeft dit geen verdere gevolgen.
Als je besluit om deel te nemen dan heb je het recht om op elk moment te stoppen zonder een reden op te geven.


*Waar kan ik terecht met vragen?*

Voor vragen betreffende dit onderzoek kun je contact opnemen met de experimentleider of één van de onderzoekers. De experimentleider is Eva Poort: Eva.Poort@mpi.nl. (Eva spreekt Nederlands en Engels.) De hoofdonderzoeker is Guillermo Montero-Melis: Guillermo.MonteroMelis@mpi.nl. (Guillermo spreekt Engels, Spaans en Duits.) Het hoofd van de onderzoeksafdeling is Peter Hagoort: Peter.Hagoort@mpi.nl. (Peter spreekt Nederlands en Engels.)

Tot slot kun je op onze website meer informatie vinden over hoe wij omgaan met de privacy van je gegevens (www.mpi.nl/privacy). Onze Functionaris voor de Gegevensbescherming is Heidi Schuster, van de Max Planck Society in Duitsland. Voor vragen over gegevensbescherming kun je contact opnemen via datenschutz@mpg.de of door +49 89 2108 1554 te bellen (Heidi spreekt Engels of Duits).


**Deelnemersverklaring**

"Ik verklaar hierbij op voor mij duidelijke wijze te zijn ingelicht over de aard en methoden van het onderzoek, zoals uiteengezet in bovenstaande informatietekst. Mijn vragen zijn naar tevredenheid beantwoord. Ik stem geheel vrijwillig in met deelname aan dit onderzoek. Ik behoud daarbij het recht deze instemming weer in te trekken zonder dat ik daarvoor een reden hoef op te geven en besef dat ik op elk moment mag stoppen met het experiment. Indien mijn onderzoeksresultaten gebruikt zullen worden in wetenschappelijke publicaties, dan wel op een andere manier openbaar worden gemaakt, zal dit volledig geanonimiseerd gebeuren. Mijn persoonsgegevens zullen niet door derden worden ingezien zonder mijn uitdrukkelijke toestemming."
 
Klik op "Akkoord" als je instemt met de deelnemersverklaring. Als je niet wilt instemmen met deze verklaring en dus niet mee wilt doen aan dit onderzoek, sluit dan dit venster.



Welkom
======

Bedankt dat je mee wilt doen aan dit onderzoek! 



Gegevens
========

[Current fields]



Woorden definiëren
==================

Instructions screen
-------------------

**Instructies**

Tijdens deze taak krijg je een lijst met Nederlandse werkwoorden. Het is de bedoeling dat je een definitie geeft van deze woorden. De definitie moet er niet uitzien alsof deze rechtstreeks uit een woordenboek komt. We willen in plaats daarvan graag dat je de woorden definieert door gebruik te maken van kenmerken (zie het voorbeeld hieronder). 

Gebruik voor elk kenmerk zo weinig mogelijk woorden. De kenmerken die je geeft moeten samen het woord zo goed mogelijk definiëren en omschrijven. Schrijf voor elk woord dus de kenmerken op die het belangrijkst zijn om de betekenis van dat woord te begrijpen en die dat woord van soortgelijke woorden onderscheiden.

Hieronder staat een voorbeeld:

*schrijven*
- communicatie
- actie
- op papier
- met een pen/potlood
- gebruikt woorden
- expressie
- gedaan door mensen
- met handen
- ...

Let op! Dit is geen test over woordassociaties. Vermijd associaties van het woord als deze niet bijdragen aan het geven van de definitie of bij het beschrijven van de betekenis van het woord.

Voor elk werkwoord krijg je straks 10 antwoordvelden, maar je kan zelf nog antwoordvelden toevoegen als dat nodig is. Vul per antwoordveld één kenmerk in. 

Elk werkwoord verschijnt straks op een eigen scherm en het is niet mogelijk om terug te keren naar een eerder werkwoord. Denk dus goed na over je antwoord voor je doorgaat naar het volgende scherm. Het is echter ook niet nodig om heel lang na te denken over één werkwoord. Neem per woord genoeg tijd om de meest relevante kenmerken op te schrijven en ga dan verder.


Trial screen
------------

[in smaller font:]
Definieer het woord hieronder met behulp van kenmerken.

[in bigger font, as currently:]
[VERB]


Ontkennende zinnen afmaken
==========================

Instructions screen
-------------------

**Instructies**

Tijdens deze taak krijg je een lijst met zinnen van de volgende vorm:

"Zij [werkwoord] niet, maar zij..."

In elke zin wordt een ander werkwoord gebruikt. Het is de bedoeling dat je op de plaats van de puntjes een ander werkwoord invult om zo de zin op een zo natuurlijk mogelijke manier te voltooien. 

Hieronder zie je twee voorbeelden:

"Zij eten niet, maar zij ..." kun je zo afmaken: "Zij eten niet, maar zij *drinken*."

"Zij slapen niet, maar zij ..." kun je zo afmaken: "Zij slapen niet, maar zij *rusten*."

Elke zin verschijnt straks op een eigen scherm en het is niet mogelijk om terug te keren naar een eerdere zin. Denk dus goed na over je antwoord voor je doorgaat naar het volgende scherm.


Trial instructions
------------------

[in smaller font:]
Voltooi de zin hieronder met een werkwoord.

[in bigger font, as currently:]
Zij [VERB+niet], maar zij ...



Via-zinnen afmaken
==================

Instructions screen
-------------------

**Instructies**

Tijdens deze taak krijg je een lijst met zinnen van de volgende vorm: 

"Zij [werkwoord] ... via ..." 

In elke zin wordt een ander werkwoord gebruikt. Het is de bedoeling dat je de zin op een zo natuurlijk mogelijke manier voltooit. Dit doe je door in elk geval op de plaats van de puntjes ná het woord "via" één of meerdere woorden in te vullen. Je mag ook op de plaats van de puntjes vóór het woord "via" één of meerdere woorden invullen, als je vindt dat de zin dan natuurlijker klinkt.

Hieronder zie je een aantal voorbeelden:

"Zij rijden ... via ..." kun je zo afmaken: "Zij rijden *via de winkel naar huis*."

"Zij roeien ... via ..." kun je zo afmaken: "Zij roeien *naar de kant via het eilandje*."

Let op! Typ als antwoord de gehele voltooide zin en niet alleen wat je op de puntjes zou invullen. Dus: "Zij roeien naar de kant via het eilandje" en niet "naar de kant het eilandje".

Als het niet mogelijk is de zin op een natuurlijke manier te voltooien, typ dan "X" als antwoord. Dit is bijvoorbeeld het geval bij de volgende zin:

"Zij gapen ... via ..." Typ dan dus: "X".

Elke zin verschijnt straks op een eigen scherm en het is niet mogelijk om terug te keren naar een eerdere zin. Denk dus goed na over je antwoord voor je doorgaat naar het volgende scherm. 


Trial screen
------------------

[in smaller font:]
Voltooi de zin hieronder met één of meer woorden.

[in bigger font, as currently:]
"Zij [VERB] ... via ..." 



Opmerkingen
===========

Heb je nog opmerkingen over de taken die je zojuist hebt gedaan? Was er iets onduidelijk? 

Zo ja, laat het ons hieronder weten zodat we de taak kunnen verbeteren!


Einde van het experiment
===================

Dit is het einde van het experiment.
Hartelijk dank voor je deelname! 


Het bovenstaande nummer is het bewijs dat je het experiment hebt voltooid. Stuur dit nummer in een e-mailt naar de experimentleider (Eva Poort: Eva.Poort@mpi.nl). Zonder dit nummer kunnen we niet controleren of je het experiment gedaan hebt en kunnen we je dus niet betalen.

